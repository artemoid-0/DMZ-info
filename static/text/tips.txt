Що робити до старту?
Перед початком вам потрібно обрати виконавця. У вас є 3 слоти, на які ви можете призначати будь-якого з відкритих вами виконавців. Без додаткових покупок -
різниця між ними тільки косметична. Новопризначений виконавець має при собі тільки базовий набір: бронежилет на 1 пластину і малий рюкзак (5 комірок). Ви можете
обрати спорядження з доступного вам (нові відкриваються з підвищенням рівня). Спорядження поділяється на бойове (гранати, що завдають шкоди) і тактичне
(світлозвукові, димові, газові гранати тощо). Зброя в комплект не входить, її ви обираєте з контрабанди (до 10 стволів, які ви дістали з попередніх рейдів
і які втрачаєте при смерті в DMZ) або застрахованої (спочатку це один слот, в який ви можете помістити будь-яку доступну вам зброю. При смерті стартує таймер в
одну годину, тоді ви зможете взяти цю зброю знову). Крім того, у виконавця є окремі слоти для серії вбивств, набору для самореанімації та протигазу. Набір для
самореанімації допоможе вам піднятися, якщо ваше здоров'я впало до 0, але вас не добили. В іншому випадку у вас надія на команду - вони зможуть домопогти
вам піднятися і без набору. Протигаз потрібен, аби безпечно перебувати в зоні з радіацією.

Радіація і вчасний вихід з локації
Спочатку це одне невелике коло на мапі, але через певний час (показується під мапою) пляма забруднення почне збільшуватися, поки не сягне всієї карти.
Протигаз має певний запас міцності, і коли той закінчиться - кожна секунда перебування в зоні радіації буде знижувати ваше здоров'я, а також шкодити пластинам
у бронежилеті. На карті є декілька зон, де можна викликати гелікоптер для евакуації. Через деякий час після виклику прилетить гелікоптер, в який необхідно
сісти, поки не сплив час таймеру. Будьте уважні - виклик гелікоптера дуже добре видно в небі, тому остерігайтесь інших гравців. Далі він злітає - з вами,
або без вас. В разі успішної евакуації при вашому виконавці лишається його зброя, бронежилет,рюкзак, протигаз, серія вбивств та набір для самореанімації.
Все, що було в рюкзаку має 3 шляхи: якщо воно коштує грошей - то перетворюється на очки досвіду та прискорює таймер застрахованої зброї, якщо це ключ -
відправляється в особливе сховище, в наступних рейдах можна буде взяти з собою. Все інше втрачається тому не набирайте собі в рюкзак бронежилетів, наборів
для самореанімації та всього іншого.

Що потрібно, аби вижити?
Якщо ви не збираєтеся ховатися, то в першу чергу - вміти стріляти ヽ(・∀・)ﾉ.      А в разі чесного двобою з іншим гравцем вирішальною стає наявність бронежилету
і кількість пластин в ньому. Стартуєте ви з бронежилетом в 1 пластину максимум (якщо звісно не винесли кращий в попередньому матчі), тому треба шукати
собі обновку. Найкраще всього - обчистити найближчу цитадель - там можна знайти і крутий жилет на 3 пластини (максимум в грі). Не забувайте: пластини ламаються
від пострілів, тому треба мати в рюкзаку запас. Пластини можна знайти на тілах вбитих ботів, якщо ви вбили його пострілом в голову. Крім того, їх можна придбати
в магазині по 250$ за штуку.

Серія вбивств
Це потужне одноразове спорядження, що може переломити хід бою. Види серій вбивств: Точковий авіаудар (з біноклем відмічаєте точку, яка буде обстріляна
з літака), Мінометний удар (серія мінометних обстрілів на вказану лазером точку), Касетна міна (встановлюєте міну, яка розкидає навколо себе менші, всі
завдають суттєвої шкоди), Турель (автоматична турель, яка обстрілює всіх ворогів у напрямку, в якому встановлена), БПЛА (періодичні статичні мітки на мапі,
темно-червоні - боти, яскраво-червоні - ворожі гравці). МБПЛА (періодичні рухомі мітки на карті, з яких видно напрямок погляду, але неможливо визначити:
гравець чи бот. Але гравців легко видають непритаманні ботам рухи).

Магазин (станція покупок)
Розташування магазинів на карті є фіксованим. Основні речі, які там можна придбати - пластини броні (250$), ящик з боєприпасами (1.000$).
З однаковою імовірністю зустрічаються ключ від цитаделі та набір для самореанімації (7500$)
Якщо ж ви маєте достатньо коштів - можна придбати також бронежилет на 3 пластини(35.000$) і великий рюкзак(30.000$),
якщо досі не змогли їх знайти. Дуже важливою є можливість придбати серію вбивств. У 2 магазинах на карті вона представлена БПЛА, в 1 - МБПЛА. В усіх
інших з однаковою імовірністю трапляються Мінометний удар та Точковий авіаудар.

Цитаделі
Цитаделі - закриті будівлі, що позначаються на карті вежею та обороняються ботами зсередини. Аби потрапити туди, вам потрібен ключ. Ключі можна знайти
з деяким шансом після вбивства бота. Приготуйтеся відбиватися, адже вороги всередині доволі скупчені. Особливо неприємними є боти з поліцейськими щитами.
Коли вони вас помітять - стануть до вас обличчям, стріляючи з пістолету. В такому стані вбити їх досить важко (можна закрутити, аби вони повернулися до
вас спиною, але кращим варіантом є постріли в руку з пістолетом або в ноги). Для вбивства таких ботів рекомендується мати при собі спорядження: бойове або
тактичне. Будь-який вибух пробиває щит і може вбити щитовика, а світлозвукова або stunning-граната змусить бота припинити крутитися, тож легко буде зайти з тилу.
Після зачищення цитаделі там можна знайти ящики (вони видають характерний звук при наближенні). В них можна знайти будь-яку зброю, спорядження, серію вбивств,
набори для самореанімації, великі рюкзаки, а головне - бронежилет на 3 пластини.
